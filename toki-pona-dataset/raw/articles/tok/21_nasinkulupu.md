---
title: nasin kulupu li seme?
poki:
  - nasin kulupu
  - ante lawa
---
toki. mi kulupu Aponi. jan mute li sona ala e ‘kulupu’ ni; mi wile pana e sona pi nasin ni mi.

## 'nasin kulupu' li seme?

kulupu pi toki pona la, jan mute li sama ni: ona li taso ala lon lawa ona, li kulupu pi sijelo sama. nasin pi kulupu ni li mute; kulupu tu li ken pilin ante mute tawa nasin kulupu ona, li ken ante mute. ni taso li nasin kulupu: jan li taso ala lon lawa. ijo ante ale la, ona li awen kulupu li awen lon nasin kulupu ni.

## nasin ante pi kulupu ante

kulupu wan la, jan nanpa wan en jan nanpa ante li jo e sona ante. kulupu ante la, jan tu li kepeken sona sama. ni tu li ken lon kulupu. kulupu la utala li ken; kulupu utala li ken ala pali pona li ken ala kan pona, la ni li ken ike tawa jan kulupu. kulupu la jan li ken lawa e sijelo, anu jan ante li ken lawa ala e sijelo.

## jan ante kulupu li ante

jan pi nasin ale li ken lon kulupu. sijelo suli la jan lili li ken lon; jan kalama en jan pi kalama ala li ken lon sijelo sama; jan wan kulupu li ken mama e jan ante. jan ante kulupu la ijo ante li suwi, li pona pali; ona ale li pali kan tawa lon pona.

## kulupu ni li ken ala ken kama jan wan taso, sama jan ante?

nasin kulupu ni li nasin pakala ala, li nasin jaki ala. kulupu li wile awen kulupu la awen kulupu li pona e ona. kulupu li wile kama wan, la ni li ken pona tawa ona. misikeke li weka e nasin kulupu lon ala.

## mi ken pona tawa kulupu ni kepeken seme?

o toki tawa kulupu pi olin sina, o kama sona e wile ona. kulupu ale li ante mute; ona taso li sona e wile ona. o pona tawa ona, o kepeken nimi pi wile ona; jan ante kulupu o jan ante tawa sina; ona li lili la o toki tawa ona tawa jan lili pi sijelo lili; jan ante la nimi ante li lon, la o kepeken nimi jan ona.

o sona e ni: kulupu mute la kulupu li ike ala; jan pi nasin kulupu li mute, li lili ala. mute ona li sama jan pi linja loje. musi la, sitelen la, jan kulupu li monsuta, li jo e jan monsuta lon lawa ona, taso tenpo lili lili lili lili la ni li lon. jan kulupu li jan taso, sama sina.

## tan lipu
nasin suli pi lipu ni li tan lipu ni pi toki Inli: https://cdn.discordapp.com/attachments/430565568114851860/710370716842852413/IMG_20200514_005718.jpg  
kulupu pali pi lipu ni li lon ni: https://thepluralassociation.org/
